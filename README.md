# Regolamento del gruppo Telegram [https://t.me/fullremotechat](https://t.me/fullremotechat)

Benvenuti nel gruppo Telegram [https://t.me/fullremotechat](https://t.me/fullremotechat)! Questo è uno spazio per condividere esperienze, chiedere consigli e segnalare opportunità legate al mondo del remote work. Per mantenere un ambiente piacevole e produttivo, vi chiediamo di rispettare le seguenti regole, **che vi impegnate ad accettare partecipando al gruppo**:

1. **Rispetto reciproco**

   Trattate tutti con rispetto. Insulti, offese e comportamenti inappropriati non saranno tollerati. Mantenete le discussioni costruttive e civili.

1. **Argomenti del gruppo**

   Il gruppo è incentrato sul lavoro da remoto per sviluppatori software e più in generale su tutto quello che gira intorno al mondo dello sviluppo software: parliamo di sfide, opportunità, strumenti e consigli pratici per migliorare la propria esperienza lavorativa in remoto. Tematiche non correlate possono essere discusse altrove.

1. **Discussioni Tematiche**

   Utilizzate i topic del gruppo in modo appropriato. Il gruppo dispone di argomenti suddivisi per topic (ad esempio, "Meme", "Lavoro", "Curriculum Vitae"), postate i vostri messaggi nella sezione corretta. Questo aiuta a mantenere le discussioni organizzate e rende più semplice per gli altri trovare informazioni specifiche.

1. **No pubblicità**

   Non sono ammessi messaggi promozionali, spam o pubblicità di alcun tipo. Chi posta messaggi promozionali senza autorizzazione **verrà bannato senza appello**. Eventuali segnalazioni di prodotti o servizi utili agli utenti del gruppo devono essere autorizzate dagli amministratori e segnalate per iscritto all'indirizzo [info@fullremote.it](mailto:info@fullremote.it) oppure all'amministratore [@napolux](https://t.me/napolux).

1. **No link affiliazione**

   È vietato postare link di affiliazione di qualsiasi tipo, inclusi i link di affiliazione Amazon, senza preventiva autorizzazione da parte di [@napolux](https://t.me/napolux). Qualsiasi link non autorizzato verrà rimosso, e chi lo ha condiviso potrà essere soggetto a sanzioni.

1. **Vietato pubblicare annunci di lavoro**

   Gli annunci di lavoro non sono ammessi nel gruppo. Chi posta annunci di lavoro al di fuori di iniziative appositamente segnalate **verrà bannato senza appello**. Potete segnalare annunci di lavoro esclusivamente fullremote all'indirizzo [info@fullremote.it](mailto:info@fullremote.it) oppure all'amministratore [@napolux](https://t.me/napolux)

1. **Condivisione di risorse**

   Siete incoraggiati a condividere risorse utili, come articoli, tool, suggerimenti e tecniche per il lavoro da remoto. Vi chiediamo di includere una breve descrizione del contenuto condiviso per agevolarne la comprensione.

1. **No a discussioni politiche**

   Per mantenere un clima sereno e inclusivo, è vietato intraprendere discussioni politiche all'interno del gruppo. Concentriamoci su argomenti legati al lavoro remoto e allo sviluppo software.

1. **Nessun contenuto pirata o illegale**

   Non sono ammessi link o riferimenti a software pirata, contenuti protetti da copyright senza autorizzazione o attività illegali.

1. **Zero tolleranza per la discriminazione**

   Qualsiasi forma di discriminazione o commenti offensivi basati su sesso, razza, etnia, orientamento sessuale, età, religione, disabilità o qualsiasi altro aspetto personale **comporteranno il ban immediato e senza appello**.

1. **Uso di account alternativi per aggirare il ban**

   L'utilizzo di account alternativi per aggirare un ban preesistente è vietato. Qualsiasi tentativo di rientrare nel gruppo con un account diverso dopo essere stati bannati comporterà il ban immediato di tutti gli account identificati e l'esclusione permanente dal gruppo.

1. **Feedback costruttivo**

   Se state rispondendo a una domanda o dando feedback, mantenete un tono costruttivo. Il gruppo è uno spazio di apprendimento e supporto, e i suggerimenti positivi aiutano a crescere.

1. **Rispetto della privacy personale**

   Non condividete informazioni personali o sensibili (vostre o di altri) senza il consenso degli interessati. Questo include indirizzi email, numeri di telefono e dettagli aziendali riservati.

1. **Riservatezza dei progetti**

   Evitate di condividere dettagli specifici sui progetti aziendali su cui state lavorando, specialmente se sottoposti a NDA (accordi di riservatezza). Il rispetto della privacy aziendale è essenziale.

1. **Raccolte fondi**

   Non è consentito pubblicare richieste di donazioni, raccolte fondi o campagne su piattaforme come GoFundMe, Buy Me a Coffee, Patreon, Kickstarter o simili, nemmeno per cause personali o benefiche. Il gruppo non è lo spazio adatto per questo tipo di iniziative. Messaggi di questo tipo verranno rimossi e chi li ha condivisi potrà essere soggetto a sanzioni.

1. **Moderazione**

   L'amministratore del gruppo si riserva il diritto di rimuovere messaggi o utenti che violino queste regole. In caso di domande o problemi, potete scrivere all'indirizzo [info@fullremote.it](mailto:info@fullremote.it) oppure all'amministratore [@napolux](https://t.me/napolux)
